{
    "heading": "Često postavljena pitanja",
    "button-contact": "Contact us",
    "content": [
        {
            "id": "1",
            "heading": "Što su troslojni gotovi parketi?",
            "text": "Troslojni parketi su vrsta gotovih parketa koja se sastoji od tri sloja. Slojevi su međusobno unakrsno slijepljeni ljepilom. Gornji sloj, tzv. pokrovna lamela, načinjena je od tvrde vrste drva (npr. hrast) u debljini 4 ili 5 mm, dok srednji i donji sloj čini meka ili tvrda vrsta drva. Površina parketa (gornji sloj – pokrovna lamela) je strojno obrađena – lakirana ili nauljena. Iz našeg asortimana u troslojne gotove parkete spadaju MORELLO OTTIMO i MORELLO RICCO. To su drveni podovi većih formata, koji se nazivaju i troslojnim seljačkim podovima."
        },
        {
            "id": "2",
            "heading": "Kakva je razlika između dvoslojnog i troslojnog parketa?",
            "text": "Troslojnom parketu je, u odnosu na dvoslojni, dodani još jedan – treći sloj, koji ima dodatnu stabilizirajuću funkciju. Naime, da bi daske drvenog poda u većim formatima (širine od 150 mm naviše) bile dovoljno čvrste i stabilne, poželjno je da budu načinjene od 3 sloja tj. proizvedene u obliku troslojnog parketa. Dvoslojni parket proizvodi se uobičajeno u manjim formatima u kojima je dvoslojna konstrukcija dovoljno stabilna."
        },
        {
            "id": "3",
            "heading": "Jesu li bolji višeslojni ili masivni marketi?",
            "text": "Gotovi višeslojni parketi predstavljaju novu generaciju parketa, čija su svojstva znatno unaprijeđena u odnosu na masivne parkete. Zahvaljujući svojem višeslojnom sastavu i međusobnom „umirujućem“ djelovanju različitih vrsta drva, višeslojni parketi u manjoj mjeri reagiraju na utjecaj različitih nepovoljnih faktora iz okoline, kao što je neodgovarajuća vlaga u podlozi ili u zraku. Višeslojni parketi duže zadržavaju svoj prvobitni izgled, ne isušuju se i ne stvaraju fuge brzo kao masivni parketi. Višeslojni sastav također omogućava izvedbu parketa u velikim dimenzijama, u kojima masivni parketi pokazuju izrazitu nestabilnost. Za razliku od masivnih parketa, višeslojni parketi mogu se polagati na podloge s ugrađenim podnim grijanjem, a njihova je postava brza, čista i jeftinija. Najčešća zabluda laika je mišljenje da su masivni parketi tvrđi i otporniji od višeslojnih parketa te da se mogu više puta reparirati, jer su deblji i načinjeni od jednog komada drva. Međutim, sve ove tvrdnje mogu se lako demantirati slijedećim činjenicama temeljnim na znanstvenim i tehničkim pokusima iz prakse: • tvrdoća drva debljine 3-4 mm identična je tvrdoći drva debljine 20 mm • otpornost parketa uglavnom ovisi o dva faktora: tvrdoći drva od kojega je parket načinjen i vrsti površinskog premaza • masivni parket se ne može reparirati više puta od višeslojnog parketa (2-3 puta), obzirom da bi inače došlo do popuštanja spoja između parketnih dasaka (utora i pera). Superiornost višeslojnih parketa nad ostalim vrstama parketa dokazuje podatak da u Europi 80% ukupno položenih parketnih površina čine upravo gotovi višeslojni parketi, u čemu prednjače upravo razvijenija tržišta zapadno-europskih zemalja."
        },
        {
            "id": "4",
            "heading": "Da li se gotovi višeslojni parketi mogu polagati na podno grijanje?",
            "text": "Gotovi višeslojni parketi jedina su vrsta parketa koja je preporučljiva za postavu na podloge sa ugrađenim podnim grijanjem, budući da, zahvaljujući svojoj višeslojnoj strukturi, imaju sposobnost dobrog provođenja topline. Prilikom postave parketa na podno grijanje potrebno je pridržavati se pravila posebnog protokola, koja su poznata profesionalnom parketaru. Da bi parket na podnom grijanju i nakon dužeg vremena zadržao svoja prvobitna svojstva i izgled, važno je ne prelaziti maksimalnu dopuštenu temperaturu podnoga grijanja. Temperatura na površini parketa nikad ne bi smjela iznositi više od 24 C, što odgovara uobičajenoj sobnoj temperaturi zraka u prostoriji. Reakcija drva na neprimjereno korištenje podnoga grijanja može se očitovati u nastajanju većih fuga između parketnih dasaka te uzdužno i/ili poprečno pucanje pokrovne lamele."
        },
        {
            "id": "5",
            "heading": "Zbog čega parket od iste vrste drveta ponekad ima drugačiju boju?",
            "text": "Drvo je, kao prirodni materijal, podložno promjenama pod različitim utjecajima iz okoline. Svaka vrsta drva je tako podložna i promjeni boje, koja je rezultat njegove oksidacije uslijed utjecaja svjetla. Tamnije vrste drva u pravilu poprimaju svjetliji ton, dok svjetlije vrste drva potamne. Međutim, postoje i izuzeci od ovog pravila. Promjena boje posebno je izražena kod nekih egzotičnih vrsta drva. Općenito govoreći, koliko je promjena boje izražena ovisi o pojedinoj vrsti drva, količini svjetlosti te duljini izloženosti svjetlu. Važno je istaknuti da proizvođač parketa ne može utjecati na ovu prirodnu pojavu. Poželjno je da periodično razmještate namještaj i tepihe u Vašem domu kako bi utjecaj svjetla, a time i promjena boje Vašega parketa, bili što ravnomjerniji. Boja parketa varira i s obzirom na ponuđena sortiranja. Dok je u prvoj skupini raspon boja manji tj. ujednačen, u trećoj skupini taj je raspon znatno širi i boje su šarolikije. Naposljetku, veliki utjecaj na finalnu boju drva ima i vrsta površinske obrade. Tako lakirani parket može imati različiti ton boje od nauljenog parketa, iako su oba sačinjena od iste vrste drva. Preporučujemo da svakako posjetite Vama najbliži salon POŽGAJ GRUPE (Zagreb, Split, Varaždin) gdje ćete na izloženim uzorcima parketa moći pogledati većinu ponuđenih vrsta drva, sortiranja i površinskih obrada parketa."
        },
        {
            "id": "6",
            "heading": "Zašto bih, između mnoštva gotovih parketa na tržištu, izabrao/izabrala upravo brend Pavone, Morello ili Castoro?",
            "text": "Da li ste znali da su PAVONE, MORELLO i CASTORO prvi hrvatski brandovi parketa? I ne samo to, naši brandovi prepoznati su na najzahtjevnijim zapadno-europskim i svjetskim tržištima. Svoj tržišni uspjeh naši proizvodi prvenstveno zahvaljuju svojoj visokoj kvaliteti i atraktivnosti. Naša kolekcija parketa pomno je osmišljena od strane stručnog osoblja te prati najnovije europske i svjetske trendove. U izradi parketa koristimo samo najkvalitetnije materijale, a proizvodnja se odvija u kontroliranim uvjetima. U sklopu POŽGAJ GRUPE nalazi se najstarija i najveća hrvatska tvornica višeslojnih parketa s početkom djelovanja 2001. godine, što govori u prilog našem iskustvu i tradiciji. Svaka parketna daska naših parketa stvorena je da traje i zbog toga su naši parketi među rijetkima uz koje dobivate dugogodišnju garanciju. To znači da smo sigurni u kvalitetu svojih proizvoda i da spremno garantiramo za njihov životni vijek i vaše potpuno zadovoljstvo. Mnoštvo su svojih domaćih i inozemnih klijenata pridobili upravo dobrim odnosom cijene i kvalitete, po čemu smo prepoznati na tržištu. Osim kvaliteti proizvoda, veliku pažnju posvećujemo i kvaliteti usluge koju pruža naše stručno prodajno osoblje – od prvog kontakta i odabira parketa do post-kupovnih savjeta i pomoći. Svjesni smo da proces prodaje ne završava fizičkom primopredajom proizvoda, već samo na raspolaganju kupcu tijekom čitavog životnog vijeka naših parketa."
        },
        {
            "heading": "",
            "text": ""
        }
    ]
}